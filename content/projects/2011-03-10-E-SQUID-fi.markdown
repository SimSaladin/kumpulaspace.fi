---
title: E-SQUID - Suprajohtavilla signaalinvahvistimilla tarkkoja kuvia
       himmeistäkin kaukaisen avaruuden kohteista
contact: Dr. Juhani Huovelin
contact_mail: Juhani.Huovelin@helsinki.fi
---

Moderni astrofysiikan tutkimus pyrkii tutkimaan maailmankaikkeuden
syntyä ja nuorta maailmankaikkeutta jo sen ensimmäisen
elinvuosimiljardin aikana. Avaruuteen lähetetään eri aallonpituuksia
mittaavia laitteita, jotka tutkivat kaukaisia ja ihmissilmälle
näkymättömiä kohteita. Röntgenilmaisimet rekisteröivät muun assa suurten
mustien aukkojen hehkua ja alkuräjähdyksen jälkeistä kuumaa kaasua, ja
infrapunailmaisimet ulkoavaruuden viileiden kappaleiden säteilyä.

 Tällä hetkellä maailman herkimmät mittalaitteet sekä röntgensäteilyn
että kaukoinfrapunan havainnointii perustuvat hyvin kylmässä
lämpötilassa tapahtuvaan suprajohtavuusilmiöön. SQUID (Superconducting
Quantum Interference Device) on lähellä absoluuttista nollapistettä
toimivan säteilyilmaisimen esivahvistin, jota käytetään
E-SQUID-projektissa kryogeenisten suprajohdeilmaisinten signaalin
lukemiseen ja esiprosesointiin.

 Tässä projektissa kehitetään SQUID-lukuelektroniikkan nykyistä herkempi
ja suurempikokoisiin ilmaisinmatriiseihin soveltuva prototyyppi.
Pitemmän tähtäimen tavoitteena ovat röntgen- ja
kaukoinfrapuna-aallonpituuksilla toimivat miljoonien pikseleiden
kokoluokkaan skaalautuvat ultraherkät ilmaisimet, joita voi käyttää
tieteellisessä tutkimuksessa avaruudessa ja maan päällä, sekä hyödyntää
myös kaupallisesti. Tieteellisten sovellusten ohella hanke kehittää
Helsingin yliopiston osaamista ilmaisinelektroniikan ohje moinnissa ja
testauksessa
